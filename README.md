ABSTRACT
Il presente lavoro di tesi ha come obiettivo quello di rispondere alle esigenze di
FNM S.p.A. di implementare uno strumento in grado di supportare l’attività di
Assessment mediante la realizzazione di una base di dati strutturata e il prototipo di
uno strumento visivo ed interattivo (c.d. dashboard) in grado di supportare le analisi
dei dati raccolti. La maggior parte delle organizzazioni gestisce e valuta i propri
rischi avvalendosi dei fogli di calcolo, che spesso, rendono la gestione dei dati e
delle informazioni complessa e laboriosa, mentre le organizzazioni più articolate e
con una maggior disponibilità di risorse si affidano all’utilizzo di GRC
(Governance, risk management, and compliance), ovvero sistemi integrati che
permettono di gestire i principali processi organizzativi.
Per la raccolta delle informazioni necessarie allo sviluppo della base dati e atte
all’implementazione della dashboard, sono state coinvolte attivamente due
tipologie di utenti: il responsabile della Funzione Risk Management e Sistemi di
Gestione e i Risk Owner della società FNM S.p.A.
A seguito della raccolta informativa si sono riscontrate diverse peculiarità in capo
alle diverse tipologie di utenti, per questo motivo di è deciso di implementare due
diversi strumenti: il primo a supporto del Risk Manager, che è stato sviluppato
tremite Excel e che permette la massima libertà di custumizzazione da parte
dell’utente; il secondo, a supporto del Risk Owner, implementato mediante una web
dashboard che permette la visualizzazione e il monitoraggio semplificato dei rischi
in capo al singolo responsabile. Un ulteriore beneficio apportato
dall’implementazione della web dashboard consiste nella creazione di engagement
che si è riscontrata durante l’iniziativa proposta.
In conclusione, il lavoro svolto getta le basi per il futuro miglioramento continuo
attraverso la creazione ed implementazione di uno strumento prototipale, seppur
con le medesime funzionalità dei GRC in commercio, ma interamente customizzato
e user-friendly.
Keywords: Risk Management, Risk Assessment, Database, GRC,
Dashboard, Modello ER, Modello Multidimensionale.
